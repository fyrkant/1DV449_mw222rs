# Projektbeskrivning

Jag har tänkt göra en applikation till min pappa där han skall kunna kartlägga alla de tvättstugor som han har installerat tvättmaskiner och torktumlare i. 

Några snabba krav:

* Sparade tvättstugor skall kunna ses som markers på en karta men även i listformat. 
* Bilder skall kunna laddas upp på tvättstugorna och dessa skall sparas på Dropbox/Google Drive (jag har ännu inte undersökt detta nog mycket för att ha kunnat välja vilket API som verkar bäst).
* Applikationen skall fungera bra på en android smartphone. 

De tekniker jag har tänkt använda är Node som backend, JavaScript med React och redux som frontend och möjligen MongoDB/CouchDB som databas. PouchDB verkar även det väldigt intressant som lösning för offline, men jag vet inte om det är något jag kommer att ha tid med. 